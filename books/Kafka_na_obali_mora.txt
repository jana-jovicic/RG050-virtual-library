"Dobro došao" kaže mi Ošima. Ugleda moj ruksak pa zgroženo kaže: "Uh, da li je moguce da uvek ideš naokolo s tim teškim ruksakom na ledjima?"
Prokuvam vodu i pijem zeleni caj. Kao i obicno, Ošima prstima vrti dugacku naoštrenu olovku (kuda li odlaze one olovke koje su se skratile?).
"Taj tvoj ruksak mora da za tebe predstavlja simbol tvoje slobode", kaže Ošima.
"Moguće", kažem.
"Možda je veca sreca u rukama imati ono što predstavlja simbol slobode nego imati samu slobodu."
"Ponekad", kažem ja.
"Ponekad", ponavlja on, "Kada bi negde postojalo svetsko takmicenje u najsažetijim odgovorima, ti bi ih tamo sto posto potukao do nogu."
"Može biti", kažem.
"Može biti", govori Ošima zabezeknuto. "Može biti, Kafka Tamura, da vecina ljudi na ovom svetu ne cezne ni za kakvom slobodom. 
Samo su umislili da je žele. Sve je to samo iluzija. Kada bi stvarno dobili slobodu, najveci broj njih bio bi potpuno sludjen. 
Zapamti: ljudi zapravo vole svoju neslobodu."
"Čak i ti, Ošima?"
"Da, i ja volim svoju neslobodu. Naravno do izvesne granice", kaže Ošima. "Žan Žak Ruso tvrdi da je civilizacija nastala onda kada je 
covecanstvo pocelo da podiže ograde. Vrlo je pronicljivo to primetio, zar ne? Upravo je tako, svaka civilizacija je proizvod neslobode 
izdeljene ogradama. Jedino je sa Aboridžinima u Australiji drugacije. Oni su do XVII veka održavali svoju civilizaciju u kojoj nije bilo ograda. 
Bili su slobodni do srži. Mogli su da idu kuda su hteli, kad god su to hteli i da rade šta god žele. Njihov je život doslovce bio lutanje. 
Hodanje od mesta do mesta bilo je duboka metafora za njihovo življenje. Kada su došli Englezi i postavili ograde da bi unutar njih držali stoku, 
Aboridžin uopšte nisu mogli da pojme šta one znace. A zatim su, ne shvatajuci taj princip, oterani u divljinu kao antisocijalna, opasna stvorenja. 
Zato i ti, Kafka Tamura, treba da se pripaziš što više možeš. Na ovom svetu na kraju uspešno opstaju samo ljudi koji podignu visoke cvrste ograde. 
Ako to odbiješ da prihvatiš i sam ceš biti oteran u divljinu." 

      - Haruki Murakami, Kafka na obali mora  
