   Sledeceg dana niko nije umro. Ova okolnost, potpuno suprotna zakonima života, veoma je uznemirila duhove, što je bila posledica 
u svim svojim  vidovima opravdana, dovoljno je prisetiti se da u cetrdeset tomova opšte istorije nije bilo clanka, ni jednog jedinog   
slucaja koji bi pokazao da je ikada došlo do slicne pojave, naime, da je prošao citav jedan dan, sa svih svojih dvadeset i cetiri sata,  
dnevnih i nocnih, jutarnjih i vecernjih, a da se nije dogodilo da neko premine zbog bolesti, zbog nekog kobnog pada, nekog uspešno  
izvršenog samoubistva, baš ništa nije se dogodilo, doslovno ništa. Cak ni jedna od onih automobilskih nesreca, tako cestih u vreme  
slavljenickih   prigoda, kada razigrana neodgovornost i preterivanje u alkoholu izazivaju jedno drugo na putevima kako bi odlucili o  
tome ko ce prvi uspeti da stigne do smrti. Docek nove godine nije za sobom ostavio uobicajenu i zlosrecnu reku smrti, kao da je  
stara atropa otvorenih celjusti odlucila da na jedan dan odloži svoje makaze. S druge strane, krvi je bilo, i to ne malo. Bunovni,  
zbunjeni, potreseni savladjujuci s teškom mukom mucninu, vatrogasci su izvlacili iz legura uništenih automobila trošna ljudska tela  
koja bi trebalo da su, prema matematickoj logici sudara, mrtva, i to propisno mrtva, ali koja su se, uprkos ozbiljnosti povreda i  
pretrpljenim traumama, održavala u životu i takva bivala prevožena u bolnice, uz prodorne zvuke sirena ambulantnih kola. Nijedno od  
tih lica nije umrlo na putu i sva su ona opovrgla i najcrnja predvidjanja lekara, Ovom muceniku nema leka, nije vredno truda gubiti vreme  
i operisati ga, govorio je hirurg medicinskoj sestri dok je pacijentu nameštala na lice masku sa kiseonikom. Zaista, možda jadniku i ne bi  
bilo spasa dan ranije, ali je bilo sasvim jasno da je tog dana žrtva odbijala da umre. I ono što se dogadjalo ovde dogadjalo se u citavoj zemlji.  
[...]
   Premda rec kriza zasigurno nije najadekvatnija rec kojom bi bili okarakterisani nesvakidašnji dogadjaji o kojima pripovedamo,  
buduci da bi bilo apsurdno, neprilicno i u suprotnosti sa najprostijom logikom govoriti o krizi u jednoj egzistencijalnoj situaciji  
prilvilegovanoj upravo odsustvom smrti, razumljivo je da neki gradjani, braneci ljubomorno svoje pravo da budu istinito informisani,  
pitaju sami sebe, kao i jedni druge, šta se to dodjavola dogadja sa vladom, koja do sada nije dala ni najmanji znak života.  
[...]
   U zvanicnom obaveštenju, najzad objavljenom kasno uvece, šef vlade je potvrdio da u citavoj zemlji od pocetka ove godine nije  
zabeležena nijedna smrt, pozvao na umerenost i osecaj odgovornosti prilikom eventualnih ocenjivanja i tumacenja ove neobicne okolnosti,  
podsetio na to kako ne bi trebalo iskljuciti ni pretpostavku da se radi o jednoj srecnoj okolnosti, o jednoj kosmickoj zgodi tek slucajnoj i  
bez kontinuiteta, o jednom vanrednom spletu neocekivanih slucajnosti u jednacini prostor–vreme, ali da su, za svaki slucaj, u cilju istrage  
vec bili zapoceti kontakti sa inostranim organizacijama kompetentnim za to da se vlada osposobi za jednu utoliko efikasniju ukoliko bolje  
uskladjenu akciju. Pošto je objavio ova pseudonaucna razmišljanja, kao i ona sa ciljem da stišaju, zbog toga što su nejasna, nemir koji je  
vladao u državi, premijer je završio govor tvrdeci kako je vlada pripremljena za sve mogucnosti koje covek može da zamisli, odlucna da se  
hrabro i s neophodnom podrškom naroda suoci sa složenim društvenim problemima, socijalnim, ekonomskim, politickim i moralnim, koje bi  
konacno išcezavanje smrti neizbežno otvorilo u slucaju da se to dokaže, a sve izgleda ukazuje na slutnju. Prihvaticemo izazov besmrtnosti  
tela, uzviknuo je u zanosu, ako to bude volja božja, kome cemo zauvek zahvaljivati svojim molitvama što je izabrao dobri narod ove zemlje  
kao svoje orudje. Znaci, pomislio je šef vlade završavajuci govor, da smo do grla u nevolji.  

        - Žoze Saramago, Smrt i njeni hirovi  
