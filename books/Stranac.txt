Uvek je, cak i na optuženickoj klupi, zanimljivo slušati kad govore o tebi. Mogu da kažem da se za vreme govora državnog tužioca i mog advokata mnogo govorilo o meni, i možda više o meni nego o mom zlocinu. 
Da li je, uostalom, izmedju svih tih govora bilo neke razlike? Advokat je dizao ruke i branio optuženog trudeci se da ga opravda. Državni tužilac je pružao ruke i ukazivao na krivicu, ali je nije pravdao. Pa ipak, nešto 
neodredjeno me je mucilo. Iako sam bio zaokupljen svojim mislima, padao sam u iskušenje da se umešam, ali advokat bi mi dobacio: »Cutite, u vašem slucaju je to bolje.« Izgledalo je kao da ceo dogadjaj razmatraju van 
mene. Sve se odvijalo bez mog ucešca. Krojili su mi sudbinu ne pitajuci me za mišljenje. S vremena na vreme spopadala bi me želja da im svima upadnem u rec i doviknem: 
»Pa ipak, ko je ovde optuženi? Važno je biti optužen. Imam i ja nešto da kažem!« Razmislivši, medjutim, ništa nisam imao da kažem. Moram, uostalom, priznati da interesovanje koje covek pobudjuje kod ljudi nije duga 
veka. Govor državnog tužioca, na primer, zamorio me je vrlo brzo. Samo pojedini delovi, pokreti ili citave tirade, izdvojeni iz celine, potresli bi me ili privukli moju pažnju.Suština  njegove misli, ukoliko sam dobro shvatio, bila je u tome da sam ucinio zlocin s predumišljajem. To je bar pokušavao da dokaže. Kako je i sam govorio: »Dokazacu to, gospodo, dokazacu to dvostruko. 
Prvo, cinjenicama jasnim kao sunce, a zatim u oskudnom svetlu koje ce mi pružiti psihologija ove zlocinacke duše.« Ukratko je izložio cinjenice pocev od majcine smrti. Podsetio je na moju neosetljivost, 
neznanje u kome sam se našao u vezi s njenim godinama, moje kupanje sutradan s jednom ženom, bioskop, Fernandel i, najzad, povratak s Marijom. Trebalo mi je vremena da ga u tom trenutku shvatim, jer je govorio 
»njegova ljubavnica«, dok je za mene ona bila samo Marija. Zatim je prešao na Remonov slucaj. Smatrao sam da je njegovo gledanje na dogadjaje bilo jasno. To što je govorio, bilo je prihvatljivo. U dogovoru s Remonom 
pisao sam pismo da bih primamio njegovu ljubavnicu i predao je coveku »sumnjiva morala« da je zlostavlja. Na plaži sam izazvao Remonove protivnike. Remon je bio ranjen. Od njega sam zatražio revolver. Vratio sam se 
sam na obalu da se tamo njime poslužim. Ubio sam Arapina kao što sam zamislio. Cekao sam. A »da bi bio siguran da je posao dobro izvršen«, ispalio sam još cetiri metka, odmereno, sigurno, u neku ruku smišljeno. 
»Eto, gospodo, rece državni tužilac. Izložio sam vam tok dogadjaja koji je doveo ovog coveka da izvrši ubistvo potpuno svesno. Ostajem pri tome, rece on. Jer nije rec o obicnom ubistvu, o nepromišljenom delu pri 
kome bi olakšavajuce okolnosti došle u obzir. Ovaj covek, gospodo, ovaj covek je inteligentan. Culi ste ga, zar ne? Ume da odgovara. On poznaje vrednost reci. I ne može se reci da je postupio a da nije bio svestan 
onoga što cini.« Slušao sam i cuo da me smatraju inteligentnim. Ali nisam sasvim shvatio u kolikoj se meri dobre osobine obicnog coveka mogu pretvoriti u strahovitu optužbu protiv okrivljenog. To me je, u najmanju 
ruku, zaprepastilo, i nisam više slušao tužioca sve do trenutka kad je rekao: »Je li ikad izrazio kajanje? Nikada, gospodo. Nijednom u toku istrage ovaj se covek nije uzbudio zbog svoga strašnog nedela.« Tada se okrenu 
prema meni, upre prstom na mene i nastavi da me napada a da ja zaista nisam shvatao zbog cega. Nema sumnje, morao sam da priznam da je bio u pravu. Nisam mnogo žalio svoj cin. Ali sam se cudio tolikom ogorcenju. 
Hteo sam da pokušam da mu iskreno objasnim, skoro od srca, da nikada nisam bio u stanju da za necim zažalim. Bio sam uvek obuzet onim što je trebalo da se danas ili sutra dogodi. Medjutim, u položaju u kome sam se 
našao, nisam, razume se, nikome mogao govoriti takvim tonom. Nisam imao prava da pokažem svoja osecanja i dobru volju. Trudio sam se da i dalje slušam jer je tužilac poceo da govori o mojoj duši.
  Obrativši se gospodi porotnicima, on rece da se nadneo nad nju i da u njoj ništa nije našao. Rece da ja, u stvari, i nemam duše i da mi ništa ljudsko, cak nijedno od onih moralnih nacela koja cuvaju ljudsko srce, nije 
blisko. »Nema sumnje, dodao je, mi mu zbog toga ne možemo prebaciti. Za ono što nije bio u stanju da stekne, ne možemo ga optuživati da mu nedostaje. Ali kad je rec o ovom sudu, popustljivost bi bila sasvim negativna 
vrlina i ona treba da se preobrazi u onu težu, ali uzvišeniju — u vrlinu pravde. Ovo posebno kad praznina srca koju otkrivamo u ovog coveka postaje ponor u koji ljudsko društvo može da propadne.« Posle toga govorio 
je o mom stavu prema majci. Ponovio je sve što je rekao u toku rasprave. Medjutim, bio je mnogo opširniji nego dok je govorio o mom zlocinu, štaviše, toliko opširan da sam posle svega osećao samo zaparu tog 
prepodneva. I to bar do trenutka dok državni tužilac nije zastao i, posle kratkotrajnog cutanja, nastavio vrlo dubokim i prodornim glasom: »Sutra ce, gospodo, ovaj isti sud suditi najgnusniji zlocin: oceubistvo.« 
Po njegovom mišljenju cak se ni u mašti nije mogao zamisliti tako svirep zlocin. Pa ipak je izrazio nadu da ce ga ljudska pravda kazniti bez milosti. Ali nije se plašio da kaže da užas koji je u njemu izazvao ovaj zločin 
skoro ustupa pred onim koji oseca pred mojom neosetljivošcu. Covek, prema njemu, koji je moralni ubica svoje majke, sam se iskljucuje iz ljudskog društva kao i onaj koji je podigao ubilacku ruku na svog roditelja. 
U svakom slucaju, prvi je pripremio cin drugoga, on ga je, u neku ruku, najavio i ozakonio. »Ubedjen sam, gospodo«, dodao je povišenim glasom, »da necete smatrati da je moja misao suviše smela ako kažem da je covek 
koji sedi na ovoj optuženickoj klupi isto toliko kriv za zlocin kao i onaj kome ce sutra ovaj sud suditi. Prema tome, on treba da bude kažnjen.« Ovde tužilac obrisa lice koje se sijalo od znoja. Najzad rece da je njegova 
dužnost bolna, ali da ce je odlucno izvršiti. Izjavi još da nemam šta da tražim u društvu cija najosnovnija pravila ne priznajem i da ne mogu da se pozovem na ljudsko srce cije osnovne reakcije ne poznajem. »Tražim od 
vas glavu coveka«, rece, »i tražim je laka srca. Jer ukoliko mi se dogadjalo da u toku svoje vec duge karijere tražim smrtnu kaznu, nikad kao danas nisam osetio da taj bolni zahtev opravdavaju, iziskuju, potkrepljuju 
savest imperativne i svete dužnosti i gnušanje koje osecam gledajuci lice ovog coveka na kome citam samo nešto cudovišno.«

        - Alber Kami, Stranac
