  Reklo bi se da je Besnilo izašlo na kraj s nejednakošcu medju ljudima, s kojim se Razum uzalud borio hiljadama godina. Da je ukinulo 
tradicionalne podele na bele i obojene, muškarce i žene, bogate i siromašne, mocne i slabe, pametne i glupe i zamenilo ih univerzalnom 
razlikom izmedju zdravih i bolesnih. (Stvarne podele nema. Svi bolesni su potencijalno mrtvi, svi zdravi potencijalno bolesni. Svi smo, 
dakle, realno mrtvi. Svet je konacno jedinstven.)  
[...]
  Primecujem da se u moju definiciju covecanstva uvuklo besnilo. Vec govorim - a nisam usamljen - o 'njima napolju' i 'nama unutra'. 
Formira se nešto slicno prinudnoj solidarnosti leproznih, svesnih da su zauvek iskljuceni iz sveta zdravih, da buducnost, ako je ima, 
moraju da zidaju na pretpostavkama drukcijim, pa možda i suprotnim, od onih koje upravljaju njihovim bivšim svetom. Ali, bez udaljavanja 
od neceg, zbliženja s necim nema. Radja se snažna netrpeljivost prema svemu što je izvan karantina, prema 'onima napolju'. Optužujemo 
ih da za 'nas unutra' ne cine koliko bi trebalo, da su nas zaboravili, izdali, u svakom slucaju, da bi nas radije videli mrtve, nego besnilo u 
Londonu. To je, po svoj prilici, istina. Prirodna, da dodam. Ali ni naša mržnja nije slobodna od predrasuda. U dobrom delu alibi je za kosmicku 
nepravdu što je epidemija izabrala nas, a ne 'druge'. Heathrow, a ne Charles de Gallue u Parizu, cikaški O'Hare, Fort Worth u Dallasu, ili 
Los Angeles u Kaliforniji. Veliki aerodromi su i u Edinburghu, Glasgowu, Manchesteru, Birminghamu, ako je to vec Britanija trebalo da bude. 
Naše ponašanje prema 'ostatku sveta' je držanje otetih. Mi, u stvari, i jesmo oteti. Kidnapovao nas je Rhabdovirus. Uzeo za taoce svega zla 
što ga je, prema Hamiltonu, covek naneo prirodi. Mi smo, naravno, kao i sve žrtve otmice, svesni da nas moraju izolovati, da se aerodrom 
mora 'zapecatiti'. Otmicar Rhabdovirus ne sme pobeci. Nevolja je u tome što smo s njim 'zapecaceni' i mi. Pitamo se zašto se ništa ne 
preduzima, zašto se ne 'udovolji' zahtevima otmicara, zašto nema nikoga da nas spase. Ima neceg smrdljivog u držanju 'onih napolju'. 
Sve više se osecamo napušteni, izdani, sve spremniji na separatne nagodbe sa otmicarima. S besnilom, na žalost, nagodbe nema. 
Uzelo nas je za taoce, ubija jednog po jednog. Svaki od nas želi da iduci bude neko drugi. Osecanje da smo jedno išcezava. Svaka covecnost 
nestaje u dimu vlastite usamljenicke vatre, koji ne dopušta da se vidi nijedna druga.
[...]
  Sa svetom zdravih održava toranj radio-vezu, a za jednosmerni transport - jer povratan je iskljucen - koriste se helikopteri koji 
žicane korpe spuštaju do staklenog kubeta bivše aerodromske kontrole. S tim svetom oni su nacisto. Taj svet iskreno želi da se 
serum protiv besnila nadje, tom cilju orjentisan je rad svih svetskih mikrobioloških i virusoloških centara. Ali stvarno se brine jedino 
da i sam ne bude zaražen. Izmedju nesrece da se serum otkrije tek pošto virus u London prodre i nesrece da se ne otkrije uopšte, 
da ostane na aerodromu i uništi život u njemu, bez dileme ce izabrati drugu.

          - Borislav Pekic, Besnilo  
